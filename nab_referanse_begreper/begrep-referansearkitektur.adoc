:lang: no
:doctitle: Begrepet referansearkitektur
:keywords: Referansearkitekturer

include::../plattform_felles/includes/commonincludes.adoc[]

== Hva er en referansearkitektur?

*Referansearkitekturer gir mønstre og veiledning til  utforming av arkitekturer og løsninger innen avgrensede områder.*

Følgende figur illustrerer begrepsapparatet rundt referansearkitekturer, slik dette  benyttes i tilknytning til arbeidet med nasjonal arkitektur. 

.Figur: Referansearkitekturer - enkel framstilling 
image:../nab_referanse_begreper\media/referansearkitektur-definisjon-forenklet.png[]

//.Figur: Referansearkitekturer - fra kapabiliteter til arkitektur- og løsningsmønstre  
//image:../nab_referanse_begreper\media/referansearkitektur-definisjon-komplett.png[]



Forklaring til figuren over:

Inndeling i _temaområder_ tilsvarer det som TOGAF 9.2 kaller _"subject areas"_ eller _segmenter_, og er generelt sett en gruppering av kapabiliteter som en ønsker å adressere samlet.

Hvert _kapabilitetsområde_ kan adresseres av en eller flere _referansearkitekturer_. Formålet med å ha flere referansearkitekturer for samme område, kan være å gi ulike visninger for ulike målgrupper eller å bryte opp et komplekst bilde i enklere deler.   

Hver enkelt referansearkitektur kan inneholde både _arkitekturbyggeklosser_ og __løsningsbyggeklosser__, ut fra hva som er aktuelt. Helt generiske referansearkitekturer inneholder typisk bare generiske arkitekturbyggeklosser, mens mer løsningsorienterte referansearkitekturer gjerne også angir spesifikke løsningsbygeklosser. Det siste er f.eks. aktuelt for å angi anbefalt eller obligatorisk bruk av nasjonale fellesløsninger.

Ulike referansearkitekturer kan også klassifiseres slik TOGAF-rammeverket beskriver rundt begrepet _arkitektur-kontinuum_.


== Hvorfor bruke referansearkitekturer?

Gjennom felles begrepsbruk, harmonisering, standardisering og gjenbrukbare løsninger, kan referansearkitekturer bidra til felles retning for nyutvikling, videreutvikling og anskaffelser for både offentlige og private virksomheter.

Viktige momenter er:

* *Økt fart*: Referansearkitekturer gir et modent startpunkt for arbeidet med arkitektur i et utviklingsprosjekt. Virksomheten trenger ikke finne opp hjulet på nytt.

* *Høyere kvalitet*: Referansearkitekturer baserer seg på erfaring og beste praksis.

* *Mer gjenbruk*: Referansearkitekturer peker på ressurser som kan gjenbrukes, og dermed enklere å finne.
Sterkere harmonisering og samhandling: Harmoniserer samhandlingen generelt og på tvers av sektorer og forvaltningsnivå. 

* *Effektivt samarbeid på tvers*: Det er enklere å samarbeide på tvers av sektorer og forvaltningsnivå ved bruk av felles begreper, modeller og arkitektur. Det blir enklere å utveksle erfaringer og virksomhetene modnes sammen.

* *I tråd med lover og regler*: Referansearkitekturer kan bygge inn juridiske krav og sikre at disse kravene følges.

== Hvem er referansearkitekturer for?

Målgrupper for referansearkitekturene er offentlige tjenestetilbydere, mottakere og konsumenter av informasjon og data samt deres leverandører. Referansearkitekturene er relevant for, men ikke begrenset til, arkitekter, forretningsutviklere og prosjektledere som jobber med digitalisering av forretningsprosesser som involverer flere virksomheter.

== Hvordan beskrives referansearkitekturer?

Abstraksjonsnivå, detaljnivå og innhold i beskrivelsen av en referansearkitektur vil kunne variere, avhengig av type, tematisk omfang, målgruppe, m.m. 

Omfangsrike og altomfattende arkitekturer kan være til hinder for innovasjon. Hvis ensartet samhandling er viktig, bør kravene som stilles på den annen side være detaljerte nok til å sikre interoperabilitet. Det er viktig å finne en god balanse med tanke på dette.

Det vil også kunne være ulik grad av modenhet på ulike referansearkitekturer.
Detaljnivået vil derfor gjerne  utvikles over tid. Grunnleggende referansearkitekturer og beskrivelser vil normalt være mer stabile, mens de mer løsningsspesifikke anbefalingene kan endre seg i takt med at landskapet endrer seg og en høster erfaring.

Beskrivelsene vil typisk dekke begreper, prinsipper, standarder og teknologier som gjelder for det aktuelle området. Strategisk informasjon om forretningsmessige mål og gevinstrealisering bør inngå der det er relevant.

NOTE: Difi utvikler og vedlikeholder felles maler for beskrivelse av referanseearkitekturer, både for tekstlige beskrivelser og arkitekturmodeller (Archimate). Se under link:../nab_referanse_maler/[maler].
. 


